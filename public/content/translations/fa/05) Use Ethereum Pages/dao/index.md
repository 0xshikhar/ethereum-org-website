---
title: سازمان‌های خودمختار غیرمتمرکز (DAOها)
description: نگاهی کلی به DAOهای بر پایه اتریوم
lang: fa
template: use-cases
emoji: ":handshake:"
sidebarDepth: 2
image: /images/use-cases/dao-2.png
alt: تصویری از یک DAO در حال رأی دادن به یک پیشنهاد.
summaryPoint1: جوامع عضومحور بدون رهبری متمرکز.
summaryPoint2: راهی ایمن برای برقراری ارتباط با غریبه‌های اینترنتی.
summaryPoint3: محلی امن برای اختصاص دادن وجه به یک هدف خاص.
---

## DAO چیست؟ {#what-are-daos}

یک DAO در واقع یک سازمان تحت مالکیت جمعی است که در راستای یک ماموریت مشترک کار می‌کند.

DAOها به ما این امکان را می دهند که بدون اعتماد به یک رهبر خیرخواه برای مدیریت سرمایه ها یا عملیات، با افراد همفکر در سراسر جهان کار کنیم. هیچ مدیر عاملی وجود ندارد که بتواند بودجه خود را صرف یک هوس کند یا مدیر مالی که بتواند کتاب ها را دستکاری کند. درعوض، قوانین مبتنی بر بلاک چین که در کد گنجانده شده است، نحوه عملکرد سازمان و نحوه خرج کردن بودجه را مشخص می کند.

آن‌ها دارایی‌های یکپارچه‌ای تحت اختیار دارند که هیچ‌کس بدون تأیید گروه، اجازه‌ دسترسی به آن‌ها را ندارد. تصمیمات از طریق پیشنهادها و رای‌گیری مدیریت می‌شوند تا اطمینان حاصل شود که هر کس در سازمان حق اظهارنظر دارد، و همه چیز به صورت شفاف [روی‌زنجیره](/glossary/#on-chain) رخ می‌دهد.

## چرا به DAO ها نیاز داریم؟ {#why-dao}

راه‌اندازی یک سازمان با شخصی دیگر که نیازمند بودجه و پول است، نیاز به اعتماد زیادی به افرادی دارد که با آن‌ها کار می‌کنید. اما اعتماد کردن به کسی که با او فقط در اینترنت تعامل داشته‌اید آسان نیست. با استفاده از DAOها، نیازی به اعتماد به دیگر افراد گروه نیست؛ فقط کافی است از کد DAO مطمئن شوید که 100% شفاف است و توسط هر کسی قابل تأیید است.

این موضوع فرصت‌های جدیدی را برای همکاری و هماهنگی در سطح جهانی ایجاد می‌کند.

### یک مقایسه: {#dao-comparison}

| DAO                                                                                                        | یک سازمان سنتی                                                                                                |
| ---------------------------------------------------------------------------------------------------------- | ------------------------------------------------------------------------------------------------------------- |
| معمولاً همه‌ی افراد آن در یک سطح هستند و کاملاً دموکراتیک است.                                             | معمولاً دارای ساختار سلسله‌مراتبی است.                                                                        |
| رأی‌گیری از اعضا برای اعمال هرگونه تغییر لازم است.                                                         | با توجه به ساختار سازمان، تغییرات را باید از مقامات رده‌بالا درخواست کرد یا ممکن است دراین‌باره رای‌گیری شود. |
| رأی‌ها شمرده می‌شود و نتیجه به‌طور خودکار بدون نیاز به واسطه‌ی مورد اعتماد اعلام می‌شود.                   | اگر رأی‌گیری انجام شود، رأی‌ها به‌صورت داخلی شمرده می‌شود و نتیجه‌ی رأی‌گیری باید به‌صورت دستی اعلام شود.     |
| خدمات ارائه‌شده به‌طور خودکار و به‌صورت غیرمتمرکز انجام می‌شوند (به‌عنوان مثال، توزیع کمک‌های بشردوستانه). | نیازمند دخالت انسان یا اتوماسیونِ دارای کنترل مرکزی است، که مستعد دستکاری است.                                |
| تمام فعالیت‌ها شفاف و کاملاً عمومی است.                                                                    | فعالیت‌ها معمولاً خصوصی است و دسترسی عمومی به آنها محدود است.                                                 |

### نمونه‌های DAO {#dao-examples}

برای درک بیشتر این موضوع، در اینجا چند مثال از موارد استفاده از DAO آورده شده است:

- **یک خیریه** - می‌توانید از هر کس در دنیا اعانه دریافت کنید و انتخاب کنید برای چه کار خیری کمک کنید.
- **مالکیت جمعی** - می‌توانید دارایی‌های دیجیتال یا فیزیکی را بخرید و اعضا می‌توانند به روش استفاده آنها رای بدهند.
- **ونچرها و اعتبارات** - می‌توانید یک ونچر ایجاد کنید که حجم سرمایه‌گذاری را جمع‌آوری کرده و به سرمایه‌گذاری‌ها رای دهد. پول بازپرداخت‌شده می‌تواند بعداً بین اعضای DAO توزیع شود.

<YouTube id="zTStDvUtQWc" />

## DAOها چگونه کار می‌کنند؟ {#how-daos-work}

شالوده یک DAO عبارت است از [قرارداد هوشمند](/glossary/#smart-contract) آن، که قوانین سازمان را تعیین و خزانه گروه را نگهداری می‌کند. هنگامی که قرارداد در اتریوم فعال می‌شود، هیچ‌کس نمی‌تواند قوانین را تغییر دهد مگر با رأی دادن. اگر کسی سعی کند کاری انجام دهد که توسط قوانین و منطق موجود در کد پوشش داده نشده باشد، با شکست مواجه خواهد شد. و از آنجا که خزانه‌داری نیز توسط قرارداد هوشمند تعریف می‌شود، به این معنی است که هیچ‌کس نمی‌تواند پول را بدون تأیید گروه خرج کند. این بدان معناست که DAOها نیازی به یک مرجع مرکزی ندارند. در عوض، گروه به صورت جمعی تصمیم می‌گیرد و پرداخت‌ها به صورت‌خودکار با تصویب آرا مجاز می‌شوند.

این امر به این دلیل امکان‌پذیر است که قراردادهای هوشمند به محض فعال شدن روی اتریوم، ضد دستکاری هستند. شما نمی‌توانید کد (قوانین DAOها) را بدون اینکه مردم متوجه شوند ویرایش کنید، زیرا همه‌چیز عمومی است.

## اتریوم و DAOها {#ethereum-and-daos}

اتریوم بنا به دلایلی، زیربنایی عالی برای DAOها است:

- اجماع خود اتریوم به حد کافی غیرمتمرکز و تثبیت شده است که سازمان‌ها می توانند به شبکه اعتماد کنند.
- کد قرارداد هوشمند، حتی توسط صاحبان آن نمی‌تواند پس از فعال شدن تغییر داده شود. این موضوع به DAO اجازه می‌دهد تا بر اساس قوانینی که با آن برنامه‌ریزی شده است اجرا شود.
- قراردادهای هوشمند می‌توانند وجوه را ارسال یا دریافت کنند. بدون آن، شما برای مدیریت وجوه گروه به یک واسطه قابل‌اعتماد نیاز دارید.
- جامعه اتریوم ثابت کرده است که بیشتر مشارکتی است تا رقابتی، و اجازه می‌دهد که بهترین شیوه‌ها و سیستم‌های پشتیبانی به‌سرعت ظهور کنند.

## حاکمیت DAO {#dao-governance}

در زمان مدیریت یک DAO، موارد بسیاری باید در نظر گرفته شوند، از جمله نحوه رای دادن و پیشنهادها.

### نمایندگی {#governance-delegation}

اصطلاح نمایندگی (Delegation) نسخه DAO از دموکراسی نمایندگی است. دارندگان توکن، نمایندگی رای خود را به کاربرانی می‌دهند که خودشان را نامزد می‌کنند و پروتکل مورد نظر را مدیریت می‌کنند و همیشه در جریان امور هستند.

#### یک مثال آشنا {#governance-example}

[ENS](https://claim.ens.domains/delegate-ranking) - دارندگان ENS می‌توانند نمایندگی رای‌های خود را به اعضا مشارکت‌کننده جامعه بسپارند تا نماینده آنان شوند.

### حاکمیت خودکار تراکنش‌ {#governance-example}

در بسیاری از DAOها، تراکنش ها در صورت کسب حدنصاب آرای اعضا، به صورت خودکار اجرا خواهند شد.

#### یک نمونهٔ معروف {#governance-example}

[Nouns](https://nouns.wtf) - در Nouns DAO، در صورتی که حد نصاب آرا و اکثریت آراء مثبت باشد، تا زمانی که توسط بنیانگذاران وتو نشده باشد، یک معامله به‌‍طور خودکار انجام می‌شود.

### حاکمیت چند امضایی {#governance-example}

در حالی که DAOها ممکن است هزاران عضو رأی‌دهنده داشته باشند، وجوه می‌توانند در [کیف پول](/glossary/#wallet) به اشتراک گذاشته شده توسط 5 تا 20 عضو فعال انجمن که مورد اعتماد و معمولاً داکس هستند (هویت های عمومی شناخته شده برای جامعه) باقی بمانند. پس از رأی‌‌گیری، امضاکنندگان [چندامضایی](/glossary/#multisig) تصمیم جامعه را اجرا می‌کنند.

## قوانین DAOها {#dao-laws}

در سال ۱۹۷۷، وایومینگ LLC را اختراع کرد که از کارآفرینان محافظت کرده و مسئولیت آنها را محدود می‌کند. اخیراً، آنها پیشگام قانون DAO بودند که وضعیت قانونی را برای DAOها ایجاد می کند. در حال حاضر وایومینگ، ورمونت و جزایر ویرجین قوانین DAO را به نوعی دارند.

### یک مثال آشنا {#law-example}

[CityDAO](https://citydao.io) – CityDAO از قانون DAO وایومینگ برای خرید 40 هکتار زمین در نزدیکی پارک ملی یلوستون استفاده کرد.

## عضویت در DAO {#dao-membership}

روش‌های مختلف برای عضویت در DAO وجود دارد. اعضا می‌توانند نحوه رأی‌گیری و سایر بخش‌های کلیدی DAO را تعیین کنند.

### عضویت مبتنی بر توکن {#token-based-membership}

بسته به توکن مورد استفاده، معمولاً کاملاً [بی‌نیاز از مجوز](/glossary/#permissionless) هستند. غالب این توکن‌های حاکمیتی را می‌توان بدون‌مجوز در یک [صرافی غیرمتمرکز](/glossary/#dex) معامله کرد. توکن‌های دیگری نیز هستند که باید از طریق ارائه‌ نقدینگی یا «اثبات کار» به نوع دیگر به دست آیند. در هر صورت، صرفا نگه داشتن این توکن‌ها امکان شرکت در رأی‌گیری‌ها را فراهم می‌کند.

_این روش معمولاً برای کنترل پروتکل‌های نامتمرکز گسترده و/یا خود توکن‌ها استفاده می‌شود._

#### یک مثال آشنا {#token-example}

[MakerDAO](https://makerdao.com) – توکن MakerDAO به نام MKR به طور گسترده در صرافی های نامتمرکز در دسترس بوده و هر کس می تواند با خرید آن قدرت رأی دادن در خصوص آینده پروتکل Maker را به دست آورد.

### عضویت مبتنی بر سهم {#share-based-membership}

DAOهای مبتنی بر سهم مجوزهای بیشتری دارند، اما هنوز کاملاً باز هستند. هر عضو احتمالی می‌تواند پیشنهادی برای پیوستن به DAO ارائه کند، که معمولاً ادای احترامی با ارزش به شکل توکن یا کار ارائه می‌کند. سهام نشان‌دهنده قدرت مستقیم رأی دادن و مالکیت است. اعضا می توانند در هر زمان با سهم متناسب خود از خزانه، خارج شوند.

_معمولاً برای سازمان‌های یکپارچه‌تر و انسان‌محور مانند مؤسسات خیریه، تعاونی‌های کارگری و باشگاه‌های سرمایه‌گذاری، استفاده می‌شود. همچنین می‌تواند پروتکل‌ها و توکن‌ها را نیز کنترل کند._

#### یک مثال آشنا {#share-example}

[MolochDAO](http://molochdao.com/) - تمرکز MolochDAO بر تأمین بودجه پروژه‌های اتریوم است. آن‌ها به پیشنهاد عضویت نیاز دارند تا گروه بتواند ارزیابی کند که آیا شما تخصص و سرمایه‌ لازم برای انجام قضاوت‌های آگاهانه در مورد دریافت‌کنندگان بالقوه‌ احتمالی را دارید یا خیر. شما نمی‌توانید دسترسی به DAO را از به سادگی از بازار آزاد خریداری کنید.

### عضویت مبتنی بر شهرت {#reputation-based-membership}

شهرت در DAO نشان‌دهنده اثبات مشارکت است و قدرت رأی را اعطا می‌کند. برخلاف عضویت مبتنی بر توکن یا سهم، DAOهای مبتنی بر شهرت، مالکیت را به مشارکت‌کنندگان منتقل نمی‌کنند. شهرت را نمی‌توان خرید، منتقل یا تفویض کرد. اعضای DAO باید از طریق مشارکت شهرت کسب کنند. رأی‌گیری روی زنجیره غیرمجاز است و اعضای بالقوه می‌توانند آزادانه برای پیوستن به DAO پیشنهاد ارسال کنند و درخواست کنند که به‌عنوان پاداشِ مشارکت‌های خود، شهرت و توکن دریافت کنند.

_معمولاً برای توسعه و حاکمیت غیرمتمرکز پروتکل‌ها و [دپ‌ها](/glossary/#dapp) استفاده می‌شود، اما برای مجموعه‌های متنوعی از سازمان‌ها مانند موسسات خیریه، گروه‌های کارگری، باشگاه‌های سرمایه‌گذاری و غیره نیز مناسب است._

#### یک مثال آشنا {#reputation-example}

[DXdao](https://DXdao.eth.limo) - پروژه DXdao یک سازه جمعی مستقل جهانی بود که از سال 2019 بر پروتکل ها و برنامه‌های غیرمتمرکز حاکم بود. از حکمرانی مبتنی بر شهرت و [اجماع هولوگرافیک](/glossary/#holographic-consensus) برای هماهنگی و مدیریت وجوه استفاده کرد، به این معنی که هیچکس نمی‌تواند تأثیرگذاری بر آینده یا حاکمیت آن را بخرد.

## پیوستن به / ایجاد یک DAO {#join-start-a-dao}

### پیوستن به DAO {#join-a-dao}

- [DAOهای جامعه اتریوم](/community/get-involved/#decentralized-autonomous-organizations-daos)
- [فهرست DAOها از DAOHaus](https://app.daohaus.club/explore)
- [لیست Tally.xyz از DAO](https://www.tally.xyz)

### یک DAO راه‌اندازی کنید {#start-a-dao}

- [یک DAO را از DAOHaus فراخوانی کنید](https://app.daohaus.club/summon)
- [یک Governor DAO با Tally راه اندازی کنید](https://www.tally.xyz/add-a-dao)
- [یک DAO تحت پشتیبانی Aragon ایجاد کنید](https://aragon.org/product)
- [یک گروه تشکیل دهید](https://colony.io/)
- [با اجماع هولوگرافیک DAOstack یک DAO ایجاد کنید](https://alchemy.daostack.io/daos/create)

## بیشتر بخوانید {#further-reading}

### مقالات مرتبط با DAO {#dao-articles}

- [DAO چیست؟](https://aragon.org/dao) – [Aragon](https://aragon.org/)
- [مجموعه DAOها](https://wiki.metagame.wtf/docs/great-houses/house-of-daos) – [Metagame](https://wiki.metagame.wtf/)
- [DAO چیست و به چه دردی می‌خورد؟](https://daohaus.substack.com/p/-what-is-a-dao-and-what-is-it-for) – [DAOhaus](https://daohaus.club/)
- [چگونه انجمن دیجیتالی تحت پشتیبانی DAO ایجاد کنیم؟](https://daohaus.substack.com/p/four-and-a-half-steps-to-start-a) – [DAOhaus](https://daohaus.club/)
- [DAO چیست؟](https://coinmarketcap.com/alexandria/article/what-is-a-dao) – [Coinmarketcap](https://coinmarketcap.com)
- [اجماع هولوگرافیک چیست؟](https://medium.com/daostack/holographic-consensus-part-1-116a73ba1e1c) - [DAOstack](https://daostack.io/)
- [DAOها شرکت نیستند: جایی که تمرکززدایی در سازمان های خودمختار از سوی Vitalik اهمیت دارد](https://vitalik.eth.limo/general/2022/09/20/daos.html)
- [DAO، DAC، DA و موارد دیگر: راهنمای اصطلاحات ناقص](https://blog.ethereum.org/2014/05/06/daos-dacs-das-and-more-an-incomplete-terminology-guide) - [بلاگ اتریوم](https://blog.ethereum.org)

### ویدیوها {#videos}

- [DAO در دنیای رمزارزها چیست؟](https://youtu.be/KHm0uUPqmVE)
- [آیا یک DAO می‌تواند یک شهر بسازد؟](https://www.ted.com/talks/scott_fitsimones_could_a_dao_build_the_next_great_city)</a>

</li> </ul>

<Divider />

<QuizWidget quizKey="daos" />
