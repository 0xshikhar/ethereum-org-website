---
title: Merkeziyetsiz otonom organizasyonlar (DAO'lar)
description: Ethereum'daki DAO'lara genel bakış
lang: tr
template: use-cases
emoji: ":handshake:"
sidebarDepth: 2
image: /images/use-cases/dao-2.png
alt: Bir teklif üzerinde oy kullanan bir DAO'nun gösterimi.
summaryPoint1: Merkeziyetsiz liderliğe sahip olmayan, üyelere ait topluluklar.
summaryPoint2: İnternette tanımadığınız kişilerle iş birliği yapmanın güvenli bir yolu.
summaryPoint3: Belirli bir amaca para yatırmak için güvenli bir yer.
---

## DAO'lar Nedir? {#what-are-daos}

DAO, ortak bir misyon için çalışan, toplu olarak sahip olunan bir kuruluştur.

DAO'lar, fonları veya operasyonları yönetme konusunda hayırsever bir lidere güvenmek zorunda kalmadan dünyanın dört bir yanındaki benzer fikirlere sahip kişilerle çalışmamıza olanak tanır. Burada, fonları canı istediği gibi harcayan bir CEO veya hesapları manipüle edecek bi CFO yoktur. Bunun yerine, kuruluşun nasıl çalışacağını ve fonların nasıl harcanacağını koda gömülen blokzincir tabanlı kurallar tanımlar.

Grubun onayı olmadan kimsenin erişme yetkisine sahip olmadığı yerleşik hazinelere sahiplerdir. Kararlar, kuruluştaki herkesin söz sahibi olmasını sağlamak için teklifler ve oylama ile yönetilir ve her şey, şeffaf bir şekilde [zincir üstünde](/glossary/#on-chain) gerçekleşir.

## DAO'lara neden ihtiyacımız var? {#why-dao}

Birisiyle finansman ve para kullanılan bir organizasyon kurmak için çalıştığınız kişilere ileri düzeyde güven duyabilmeniz gerekir. Ancak yalnızca internette etkileşimde bulunduğunuz birine güvenmek zordur. DAO'lar sayesinde gruptaki başka herhangi birine güvenmeniz gerekmez, sadece DAO'nun %100 şeffaf ve herkes tarafından doğrulanabilir koduna güvenmeniz yeterlidir.

Bu küresel iş birliği ve koordinasyon açısından birçok yeni fırsat sunar.

### Bir karşılaştırma {#dao-comparison}

| DAO                                                                                                                    | Geleneksel organizasyon                                                                                     |
| ---------------------------------------------------------------------------------------------------------------------- | ----------------------------------------------------------------------------------------------------------- |
| Genelde yatay ve tamamen demokratik.                                                                                   | Genelde hiyerarşik.                                                                                         |
| Herhangi bir değişikliğin uygulanması için üyeler tarafından oylama yapılması gerekli.                                 | Yapısına bağlı olarak, değişiklikler tek bir tarafça istenebilir veya oylama önerilebilir.                  |
| Oylar toplanır ve sonuç, güvenilir bir aracı olmadan otomatik şekilde uygulanır.                                       | Oylamaya izin veriliyorsa, oylar organizasyon içinde toplanır ve oylamanın sonucu manuel olarak belirlenir. |
| Sunulan hizmetler, merkezi olmayan ve otomatik bir şekilde idare edilir (örnek olarak hayır amaçlı fonların dağıtımı). | İnsan müdahalesi veya merkezi kontrollü otomasyon gerektirir ve bu nedenle manipülasyona açıktır.           |
| Tüm etkinlikler şeffaftır ve tamamen halka açıktır.                                                                    | Etkinlikler genelde gizlidir ve tamamı halka açılmaz.                                                       |

### DAO örnekleri {#dao-examples}

DAO'yu nasıl kullanabileceğinize dair birkaç örnek ile bunu daha anlaşılır kılalım:

- **Hayır kurumu** - Dünyanın herhangi bir yerinden bağış kabul edebilir ve bu bağışların neler için kullanılacağı oylamaya sunabilirsiniz.
- **Kolektif mülkiyet** - Fiziksel veya dijital varlıklar satın alabilirsiniz. Bunların nasıl kullanılacağı, üyeler tarafından oylanabilir.
- **Girişimler ve hibeler** - Yatırım sermayesini bir araya getiren ve desteklenecek girişimlere oy verilebilen bir girişim fonu oluşturabilirsiniz. Geri ödenen para daha sonrasında DAO üyeleri arasında yeniden dağıtılabilir.

<YouTube id="zTStDvUtQWc" />

## DAO'lar nasıl çalışır? {#how-daos-work}

Bir DAO'nun bel kemiği, organizasyonun kurallarını tanımlayan ve grubun hazinesini içeren [akıllı sözleşmesidir](/glossary/#smart-contract). Sözleşmenin Ethereum'da yayınlandığı andan itibaren kimse oylama olmadan kuralları değiştiremez. Birisi koddaki kurallara veya mantığa uymayan bir şey yapmaya çalışırsa, başarılı olamaz. Ayrıca, hazinenin de akıllı sözleşme tarafından belirlenmesi, kimsenin grubun onayı olmadan parayı harcayamayacağı anlamına gelir. Bu, DAO'ların merkezi bir otoriteye ihtiyacı olmadığı anlamına gelir. Bunun yerine, grup kararları toplu olarak alır ve oylar geçtiğinde ödemeler otomatik olarak yetkilendirilir.

Bu, akıllı sözleşmelerin Ethereum'da yayınlandıktan sonra kurcalanamaz olmaları sayesinde mümkündür. İnsanlar fark etmeden kodu (yani DAO'ların kurallarını) değiştiremezsiniz çünkü her şey halka açıktır.

## Ethereum ve DAO'lar {#ethereum-and-daos}

Ethereum, birkaç nedenden dolayı DAO'lar için mükemmel bir temeldir:

- Ethereum'un kendi mutabakatı, merkeziyetsiz ve organizasyonların ağa güvenmesini sağlayacak kadar köklüdür.
- Akıllı sözleşme kodu, yayınlandıktan sonra sahipleri tarafından bile düzenlenemez. Bu, DAO'nun yazıldığı kurallar çerçevesinde çalışmasını sağlar.
- Akıllı sözleşmeler fon gönderebilir/alabilir. Bu olmasaydı grup fonlarını yönetmek için güvenilir bir aracıya ihtiyacınız olurdu.
- Ethereum topluluğu, en iyi yöntemlerin ve destek sistemlerinin hızlıca ortaya çıkmasına izin vererek rekabetçi değil; iş birlikçi olduğunu kanıtlamıştır.

## DAO yönetişimi {#dao-governance}

Bir DAO'yu yönetirken oylama ve tekliflerin nasıl işlediği gibi pek çok unsur dikkate alınır.

### Delegasyon {#governance-delegation}

Delegasyon, temsili demokrasinin DAO versiyonu gibidir. Jeton sahipleri, kendilerini aday gösteren ve protokole hizmet etmeyi ve bilgi sahibi olmayı taahhüt eden kullanıcılara oy yetkisi verir.

#### Meşhur bir örnek {#governance-example}

[ENS](https://claim.ens.domains/delegate-ranking) - ENS sahipleri, kendilerini temsil etmeleri için ilgili topluluk üyelerine oylarını devredebilir.

### Otomatik İşlem yönetişimi {#governance-example}

Birçok DAO'da, üyelerin çoğunluğu olumlu oy kullanırsa işlemler otomatik olarak yürütülür.

#### Meşhur bir örnek {#governance-example}

[Nouns](https://nouns.wtf) - Nouns DAO'da bir işlem, kurucular tarafından veto edilmemek koşuluyla, oylama yeter sayısı sağlandığında ve çoğunluk olumlu oy kullandığında otomatik olarak gerçekleştirilir.

### Çoklu imzalı yönetişim {#governance-example}

DAO'ların binlerce oy veren üyesi olabilirken, fonlar güvenilir ve genellikle "doxxed" (topluluk tarafından gerçek kimliği bilinen) olan 5-20 aktif topluluk üyesi tarafından paylaşılan bir [cüzdanda](/glossary/#wallet) tutulabilir. Oylamadan sonra, [çoklu imza](/glossary/#multisig) imzacıları topluluğun kararını hayata geçirir.

## DAO yasaları {#dao-laws}

1977'de Wyoming, girişimcileri koruyan ve sorumluluklarını sınırlayan Sınırlı Sorumlu Şirketi icat etti. Daha yakın zamanlarda, DAO'lar için yasal statü oluşturan DAO yasasına öncülük ettiler. Şu anda Wyoming, Vermont ve Virgin Adaları bir şekilde DAO yasalarına sahiptir.

### Meşhur bir örnek {#law-example}

[CityDAO](https://citydao.io) - CityDAO, Wyoming'in DAO yasasını kullanarak Yellowstone Milli Parkı yakınında 162 dönümlük bir arazi satın aldı.

## DAO üyeliği {#dao-membership}

DAO üyeliği için farklı modeller bulunmaktadır. Üyeler, oylamanın nasıl işleyeceğini ve DAO'nun diğer önemli kısımlarını belirleyebilir.

### Jeton tabanlı üyelik {#token-based-membership}

Kullanılan jetona bağlı olarak genellikle tamamen [izin gerektirmez](/glossary/#permissionless) niteliktedir. Bu yönetişim jetonlarının çoğu, bir [merkeziyetsiz borsada](/glossary/#dex) izin gerektirmeksizin alınıp satılabilir. Diğerleri ise likidite veya başka bir "iş ispatı" sağlayarak kazanılabilir. İki şekilde de sadece jetona sahip olmak oy hakkı sağlar.

_Tipik olarak geniş merkeziyetsiz protokolleri ve/veya jetonları yönetmek için kullanılır._

#### Meşhur bir örnek {#token-example}

[MakerDAO](https://makerdao.com) - MakerDAO'nun jetonu olan MKR, merkeziyetsiz borsalarda geniş çapta mevcuttur ve satın alan herkes Maker protokolünün geleceği üzerinde oy kullanma hakkına sahip olabilir.

### Hisse tabanlı üyelik {#share-based-membership}

Hisse tabanlı DAO'lar daha fazla izin gerektirir ama yine de oldukça açıktırlar. Herhangi bir olası üye, DAO'ya katılmak için bir teklif sunabilir ve genellikle jeton veya çalışma şeklinde bir miktar değere sahip bir komisyon sunar. Hisseler, doğrudan oy verme hakkını ve sahipliğini temsil eder. Üyeler istedikleri zaman hazineden kendi hisselerini alıp çıkış yapabilir.

_Genellikle hayır kurumları, işçi kolektifleri ve yatırım kulüpleri gibi birbirine bağlı, insan merkezli organizasyonlarda kullanılır. Protokolleri ve jetonları da yönetebilir._

#### Meşhur bir örnek {#share-example}

[MolochDAO](http://molochdao.com/) - MolochDAO, Ethereum projelerini finanse etmeye odaklıdır. Üyelik için teklifi şart koştuğundan grup, potansiyel imtiyaz sahipleri hakkında bilinçli kararlar vermek için yeterli deneyim ve sermayeye sahip olup olmadığınızı değerlendirebilir. Serbest piyasada bir DAO'ya erişim satın alamazsınız.

### İtibar tabanlı üyelik {#reputation-based-membership}

İtibar, katılım kanıtı görevi görür ve DAO'da oy kullanma yetkisi verir. İtibar tabanlı DAO'lar, jeton veya hisse tabanlı üyeliğin aksine, mülkiyeti katkıda bulunanlara devretmez. İtibar satın alınamaz, aktarılamaz veya başkasına devredilemez; DAO üyeleri katılım yoluyla itibar kazanmalıdır. Zincir üstünde oylama izin gerektirmez ve potansiyel üyeler, DAO'ya katılmak için serbestçe teklif gönderebilir ve katkıları karşılığında ödül olarak itibar ve jeton almayı talep edebilir.

_Genellikle protokollerin ve [merkeziyetsiz uygulamaların](/glossary/#dapp) merkeziyetsiz gelişimi ve yönetişimi için kullanılır, ancak aynı zamanda hayır kurumları, işçi kolektifleri, yatırım kulüpleri vb. gibi çeşitli kuruluşlar için de uygundur._

#### Meşhur bir örnek {#reputation-example}

[DXdao](https://DXdao.eth.limo) - DXdao, 2019'dan beri merkeziyetsiz protokoller ve uygulamalar geliştiren ve yöneten küresel egemen bir kolektiftir. İtibar tabanlı yönetişimden ve [holografik mutabakattan](/glossary/#holographic-consensus) faydalanarak fonları koordine edip yönetmiştir. Bu sayede kimse parasını kullanarak fonların geleceğini veya yönetişimini etkileyemedi.

## Bir DAO başlatma veya DAO'ya katılma {#join-start-a-dao}

### Bir DAO'ya katılın {#join-a-dao}

- [Ethereum topluluk DAO'ları](/community/get-involved/#decentralized-autonomous-organizations-daos)
- [DAOHaus'un DAO listesi](https://app.daohaus.club/explore)
- [DAO'ların tally.xyz listesi](https://www.tally.xyz)

### Bir DAO başlatın {#start-a-dao}

- [DAOHaus ile bir DAO çağırma](https://app.daohaus.club/summon)
- [Tally ile bir Governor DAO başlatma](https://www.tally.xyz/add-a-dao)
- [Aragon tarafından desteklenen bir DAO oluşturma](https://aragon.org/product)
- [Bir koloni başlatma](https://colony.io/)
- [DAOstack'in holografik mutabakatıyla bir DAO oluşturun](https://alchemy.daostack.io/daos/create)

## Daha fazla okuma {#further-reading}

### DAO Makaleleri {#dao-articles}

- [Bir DAO nedir?](https://aragon.org/dao) – [Aragon](https://aragon.org/)
- [DAO'lar Evi](https://wiki.metagame.wtf/docs/great-houses/house-of-daos) – [Metagame](https://wiki.metagame.wtf/)
- [Bir DAO nedir ve amacı nedir?](https://daohaus.substack.com/p/-what-is-a-dao-and-what-is-it-for) – [DAOhaus](https://daohaus.club/)
- [DAO Destekli bir Dijital Topluluk Nasıl Başlatılır](https://daohaus.substack.com/p/four-and-a-half-steps-to-start-a) – [DAOhaus](https://daohaus.club/)
- [Bir DAO nedir?](https://coinmarketcap.com/alexandria/article/what-is-a-dao) – [Coinmarketcap](https://coinmarketcap.com)
- [Holografik Mutabakat Nedir?](https://medium.com/daostack/holographic-consensus-part-1-116a73ba1e1c) - [DAOstack](https://daostack.io/)
- [DAO'lar Vitalik'e göre özerk kuruluşlarda ademi merkeziyetçiliğin önemli olduğu şirketler değildir:](https://vitalik.eth.limo/general/2022/09/20/daos.html)
- [DAO'lar, DAC'ler, DA'lar ve Daha Fazlası: Tamamlanmamış Terminoloji Rehberi](https://blog.ethereum.org/2014/05/06/daos-dacs-das-and-more-an-incomplete-terminology-guide) - [Ethereum Blogu](https://blog.ethereum.org)

### Videolar {#videos}

- [Kripto dünyasında DAO nedir?](https://youtu.be/KHm0uUPqmVE)
- [Bir DAO Şehir Kurabilir mi?](https://www.ted.com/talks/scott_fitsimones_could_a_dao_build_the_next_great_city) – [TED](https://www.ted.com/)

<Divider />

<QuizWidget quizKey="daos" />
